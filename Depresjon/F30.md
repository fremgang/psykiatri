# F30 Manisk episode

Alle subkategoriene skal bare brukes ved **enkeltstående episoder.**

Hypomane eller maniske episoder hos personer som har hatt en eller flere affektive episoder (depressive, hypomane, maniske, eller blandede), skal kodes som bipolare lidelser (F31.-).

**Inkluderer:**

- [F31 Bipolar lidelse](./F31.md#)
- Enkeltstående manisk episode
  
## F30.0 Hypomani

- vedvarende lett heving av stemningsleiet, økt energi, og aktivitet
- sterk opplevelse av velvære og fysisk og psykisk effektivitet
- økt omgjengelighet, pratsomhet, overdreven fortrolighet
- økt seksuell energi
- redusert søvnbehov

Symptomene er ikke i en slik grad at det fører til alvorlige vansker i arbeidet eller det sosiale. Irritabilitet, innbilskhet, brautende atferd kan erstatte de mer vanlige euforiske symptomene. **Forstyrrelsene i stemningsleie ledsages ikke av hallusinasjoner eller vrangforestillinger.**

# F32 DEPRESSIV EPISODE

- stemningsleie er redusert
- energi og aktivitetsnivå er redusert
- evne til å glede seg, føle interesse, og konsentrasjonen er nedsatt
- trettbarhet
- søvn er forstyrret
- appetitt er redusert
- selvfølgelse og selvtillit er svekket
- skyld og følelse av verdiløshet

Det senkede stemningsleiet forandrer seg lite fra dag til dag, varierer ikke med omstendighetene og kan ledsages av såkalte «somatiske» ([melankoliforme](../Definisjoner.md##melankolimelankoliform)) symptomer, som tap av interesse og lystfølelser, oppvåkning om morgenen flere timer tidligere enn vanlig, depresjon som er tyngst om morgenen, uttalt psykomotorisk retardasjon, uro, appetittløshet, vekttap og tap av seksualdrift. Avhengig av symptomenes antall og alvorlighetsgrad, kan en depressiv episode spesifiseres som mild, moderat eller alvorlig.

## Ekskluderer

- episoder i tilknytning til atferdsforstyrrelser (F91 - F92)
- tilbakevendende depressiv lidelse (F33)
- tilpasningsforstyrrelse (F32.2)

### [F32.0 Mild depressiv episode](Depresjon.md##f320-mild-depressiv-episode)

To eller tre av symptomene nevnt under F32.- er vanligvis til stede. Pasienten er vanligvis bekymret over disse, men vil sannsynligvis være i stand til å fortsette med de fleste aktiviteter.

### [F32.1 Moderat depressiv episode](Depresjon.md##f321-moderat-depressiv-episode)

Fire eller flere av symptomene nevnt ovenfor er vanligvis til stede, og det er sannsynlig at pasienten har store problemer med å fortsette med ordinære aktiviteter.

### [F32.2 Alvorlig depressiv episode uten psykotisk symptom](Depresjon.md##f322-alvorlig-depressiv-episode-uten-psykotisk-symptom)

Episode med depresjon der mange av symptomene nevnt ovenfor er markerte og plagsomme, vanligvis tap av selvaktelse og forestillinger om verdiløshet eller skyld. Selvmordstanker og -handlinger er utbredte, og somatiske symptomer er vanligvis til stede.

**Inkluderer:**

- agitert depresjon enkeltstående episode uten psykotiske symptomer
- større depresjon enkeltstående episode uten psykotiske symptomer
- vital depresjon enkeltstående episode uten psykotiske symptomer

### [F32.3 Alvorlig depressiv episode med psykotisk symptom](Depresjon.md##f323-alvorlig-depressiv-episode-med-psykotisk-symptom)

Episode med depresjon som beskrevet i [F32.2](Depresjon.md.md##f322-alvorlig-depressiv-episode-uten-psykotisk-symptom), men med hallusinasjoner, vrangforestillinger, psykomotorisk retardasjon, eller så alvorlig *stupor* at ordinære sosiale aktiviteter ikke kan utføres. Det kan oppstå livsfare som følge av risiko for selvmord, dehydrering, eller manglende inntak av føde. Hallusinasjonene eller vrangforestillingene kan være, eller ikke være, i samsvar med stemningsleiet.

**Inkluderer:**

Enkeltstående episoder  av:

- dyp depresjon med psykotiske symptomer
- psykogen depressiv psykose
- psykotisk depresjon
- reaktiv depressiv psykose

### [F33 Tilbakevendende depressiv episode](./F33.md#)

Kjennetegnes ved gjentatte episoder med depresjon som for depressiv episode (F32.-), uten frittstående episoder med hevet stemningsleie og økt energi (mani) i anamnesen.
